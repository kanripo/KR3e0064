# -*- mode: mandoku-view; -*-
#+TITLE: 外科精義
#+DATE: 2015-08-24 23:06:25.708043
#+PROPERTY: ID KR3e0064
#+PROPERTY: BASEEDITION WYG    
#+PROPERTY: JUAN 提要
<pb:KR3e0064_WYG_000-1a>¶
欽定四庫全書　　　　　子部五¶
　外科精義　　　　　　　醫家類¶
　　提要¶
　　　　(臣/)等謹案外科精義一卷元齊徳之撰徳之¶
　　　　始末未詳惟其結銜稱醫學博士充御藥院¶
　　　　外科太醫是編先論後方于瘡腫診候淺深¶
　　　　虚實最為詳盡考周禮天官瘍醫掌腫瘍潰¶
　　　　瘍金傷折傷之祝藥劀殺之齊注曰劀謂刮¶
<pb:KR3e0064_WYG_000-1b>¶
　　　　去膿血殺謂以藥食其惡肉又曰凡療瘍以¶
　　　　五毒攻之注曰今醫方有五毒之藥合黄堥¶
　　　　置石膽丹砂雄黄磨石慈石其中燒之三日¶
　　　　三夜其烟上著以雞羽掃取之以注創惡肉¶
　　　　破骨則盡出又曰以五氣養之以五藥療之¶
　　　　以五味節之注曰既劀殺而湏盡其宿肉乃¶
　　　　飬之也五氣當作五穀字之誤也節節成其¶
　　　　藥之力云云是則古者瘍醫攻補兼施之明¶
<pb:KR3e0064_WYG_000-2a>¶
　　　　證後之瘍醫惟持攻毒之方治其外而不治¶
　　　　内治其末而不治本故所失恒多徳之此書¶
　　　　務審病之所以然而量其隂陽強弱以施療¶
　　　　故於瘍科之中最為善本書中無一字及李¶
　　　　杲李杲平生亦不以外科著原本附東垣十¶
　　　　書之末葢坊刻襍合之本取以備十書之數¶
　　　　與所載朱震亨書均為濫入孫一奎赤水元¶
　　　　珠引之竟稱東垣外科精義不考甚矣乾隆¶
<pb:KR3e0064_WYG_000-2b>¶
　　　　四十四年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)陸　費　墀¶
